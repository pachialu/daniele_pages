---
layout: page
title: 5
---

---------------------------------------
[<-indietro](da04.html) [avanti ->](da06.html)

---------------------------------------
#### Il banchetto del re Baldassar

<sup>1-4</sup> Il re Baldassar, figlio di Nabucodonosor, organizzò una
grande festa a cui invitò mille dei suoi più alti funzionari. Mentre
tutti bevevano allegramente, e il re era già un po' brillo, fece portare
le coppe d'oro e d'argento che suo padre aveva preso dal Tempio di
Gerusalemme. Le voleva usare per brindare insieme ai suoi ufficiali,
alle mogli e alle concubine. Così gli portarono le coppe d'oro che
provenivano dal Tempio di Dio a Gerusalemme, e il re e tutti i presenti
le usarono per bere. Quando furono ancora più brilli cominciarono a
cantare inni ai loro dèi d'oro e d'argento, di bronzo e di ferro, di
legno e di pietra.

<sup>5-6</sup> Improvvisamente apparve una mano di fronte al candelabro.
Scriveva qualcosa sulla parete della sala. Appena il re vide questa mano
che scriveva, divenne pallido e terrorizzato; perse la sua sicurezza e
cominciarono a tremargli le ginocchia.

<sup>7-9</sup> Si mise a gridare e ordinò di convocare i saggi di
Babilonia: maghi, incantatori e astrologi. Disse: “Chiunque leggerà
questa scritta e me la spiegherà, lo farò vestire di lusso, porterà una
collana d'oro al collo e diventerà la terza autorità nel governo del
regno.” Allora si presentarono tutti i saggi al servizio del re ma
nessuno di loro fu capace di leggere quella scritta e di spiegarla al
re. Baldassar rimase scioccato e impallidì ancora di più; anche i suoi
alti funzionari rimasero sconvolti.

#### Daniele interpreta i graffiti

<sup>10-12</sup> La regina madre sentì gridare il re e i suoi ufficiali.
Entrò nella sala del banchetto e disse: “Lunga vita a te, maestà\! Non
lasciarti spaventare dai tuoi pensieri e non impallidire. Nel tuo regno
c'è una persona in contatto con lo spirito degli dèi santi. Quando era
vivo tuo padre avevamo capito che lui ha una lucidità, una intelligenza
e una saggezza che può arrivare solo dagli dèi. Perciò tuo padre, il re
Nabucodonosor, lo nominò capo degli indovini, dei maghi, degli
incantatori e degli astrologi. Questo signore possiede un eccezionale
spirito di discernimento e di intelligenza e la capacità di spiegare i
sogni, di risolvere gli enigmi e di svelare i misteri. Chiama questo
signore, che si chiama Daniele, a cui il re aveva dato il nome di
Baltazzar: lui capirà sicuramente il significato di questa scritta.”

<sup>13-16</sup> Daniele fu quindi condotto davanti al re che gli
domandò: “Sei tu Daniele, l'Ebreo che il re, mio padre, aveva deportato
dal regno di Giuda? Ho sentito dire che sei in contatto con lo spirito
degli dèi e che possiedi lucidità, intelligenza e saggezza eccezionale.
Poco fa mi hanno portato i saggi e i maghi per leggermi la scrittura che
vedi e per farmela spiegare, ma non sono stati capaci. Ho saputo che tu
sai spiegare gli enigmi e svelare i misteri. Se riesci a leggere e a
spiegarmi questa scrittura ti farò vestire con abiti di lusso, ti
metterò una collana d'oro, e diventarai la terza autorità nel governo
del regno.”

<sup>17-21</sup> Daniele rispose al re: “Maestà, tieni pure i tuoi
regali e i tuoi doni, o dalli a qualcun'altro. Da parte mia io ti
leggerò la scrittura e ti darò la spiegazione. Il Dio Supremo aveva
fatto di tuo padre Nabucodonosor un grande re, pieno di gloria e di
maestà. Per questa grandezza ricevuta da Dio, tutti i popoli e le
nazioni di ogni lingua tremavano davanti a lui. Lui condannava a morte o
lasciava in vita quelli che voleva; onorava o umiliava quelli che
voleva. Poi divenne superbo e arrogante. Perciò fu spodestato e privato
della sua gloria. Fu cacciato dalla società e ridotto a vivere come una
bestia: abitò tra gli asini selvatici, si nutri di erba come i buoi e il
suo corpo fu bagnato dalla rugiada. Visse così finché non riconobbe che
il Dio Supremo è il Capo dei regni e stabilisce chi deve essere re.”

<sup>22-23</sup> “Tu, Baldassar, che sei suo figlio, sapevi tutto
questo, eppure non ti comporti con umiltà. Hai disprezzato il Dio del
Cielo facendo portare le coppe sacre del suo tempio e le hai usate per
bere il vino, tu, i tuoi alti funzionari, le tue spose e le tue
concubine. Hai inoltre cantato inni agli dèi d'argento e d'oro, di
bronzo e di ferro, di legno e di pietra, di divinità che non vedono
niente, non sentono niente e non sanno niente; ma non hai reso gloria al
Dio che tiene in mano la tua vita presente e il tuo destino futuro.”

<sup>24-28</sup> “Perciò Dio ha inviato una mano a scrivere queste
parole. La scritta si legge così: MENE, MENE, TEKEL, PARSIN. Questa è la
spiegazione:  
MENE significa 'contato'; Dio ha fatto i conti sul tuo regno e ora tira
una riga;  
TEKEL significa 'pesato': tu sei stato pesato sulla bilancia ma sei
stato trovato insufficiente;  
PERES significa 'diviso': il tuo regno è stato diviso per essere dato ai
Medi e ai Persiani.”

<sup>29</sup>Baldassar diede subito ordine ai suoi servi di vestire
Daniele di abiti di lusso e di mettergli una collana d'oro al collo.
Fece anche proclamare Daniele come terza autorità nel governo del regno.

<sup>30-31</sup>Ma quella stessa notte, Baldassar, re di Babilonia,
venne ucciso e Dario, del popolo dei Medi, divenne re all'età di
sessantadue anni <sup>[1)](#fn__1)</sup>.

<sup>[1)](#fnt__1)</sup>
non ci sono altre fonti storiche che parlano di un re di nome Dario in
questo periodo storico. Potrebbe essere indentificato invece con Ugbaru
o Gubaru, re di Babilonia

---------------------------------------
[<-indietro](da04.html) [avanti ->](da06.html)