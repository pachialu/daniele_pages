---
layout: page
title: 1
---
[avanti ->](da02.html)
 
------------------------------------------------------------------------
#### Daniele alla corte di Nabucodonosor

<sup>1-2</sup> Durante il terzo anno del regno di Ioiakìm re di
Giuda<sup><a href="#fn__1" id="fnt__1" class="fn_top">1)</a></sup>,
Nabucodònosor, re di Babilonia, portò il suo esercito a Gerusalemme e la
assediò. Dio fece arrendere Ioiakìm re di Giuda, e Nabucodònosor prese
una parte dell'arredamento del Tempio di Dio, che trasportò a Sennaàr e
conservò con il tesoro del tempio del suo dio.

<sup>3-7</sup> Il re ordinò ad Asfenàz, responsabile del personale di
corte, di selezionare alcuni giovani ebrei di stirpe reale o di famiglia
nobile, senza difetti, belli, istruiti, educati, intelligenti, insomma
che facessero bella figura nella reggia, per imparare la lingua e la
scrittura dei Babilonesi. Il re avrebbe provveduto cibo e bevande dalle
sue cucine e loro avrebbero studiato per tre anni, per poi lavorare con
il re. Tra questi, alcuni erano ebrei: Daniele, Anania, Misaele e
Azaria. Il capo del personale di corte diede ad ognuno un nome locale:
chiamò Daniele Baltazzàr; Anania Sadràch; Misaele Mesàch e Azaria
Abdènego.

<sup>8-10</sup> Ma Daniele non voleva assolutamente contaminarsi con il
cibo del re<sup><a href="#fn__2" id="fnt__2" class="fn_top">2)</a></sup>
e con suo il vino e spiegò il suo problema al capo del personale. Dio
fece in modo che Daniele incontrasse il favore e la simpatia del capo
del personale. Però disse così a Daniele: “Il mio capo, il re, ha deciso
cosa dovete mangiare e bere. Non vorrei mai che trovasse le vostre facce
più magre di quelle degli altri giovani della vostra età. Rischierei il
posto e la testa!” Allora Daniele parlò con il dirigente al quale il
capo del personale aveva affidato Daniele, Anania, Misaele e Azaria:
“Mettici alla prova per dieci giorni. Dacci cibo vegetariano e da bere
solo acqua, poi facciamo un confronto, davanti a te, tra le nostre facce
e quelle dei giovani che mangiano il cibo del re; poi deciderai per noi,
i tuoi servi, in base a quello che vedi.” Il dirigente fu d'accordo e
fece la prova per dieci giorni; al termine, le loro facce erano più
belle e più in carne di tutti gli altri giovani che mangiavano il cibo
del re. Da allora in poi il dirigente fece togliere l'assegnazione del
cibo e del vino e gli organizzò una dieta vegetariana.

<sup>17-20</sup> Dio diede ai quattro giovani la capacità di imparare e
capire sia la scienza che la letteratura. Inoltre Daniele era capace di
interpretare sogni e visioni. Finito il periodo stabilito dal re
Nabucodonosor per l'addestramento dei giovani scelti, il capo del
personale li portò al re. Nabucodonosor si fermò a parlare con ognuno di
loro, ma nessuno era all'altezza di Daniele, Anania, Misaele e Azaria.
Così entrarono al suo servizio. Il re li consultava su qualunque
argomento che richiedeva saggezza e intelligenza e li trovava dieci
volte meglio di tutti gli astrologi e maghi del suo regno.

<sup>21</sup> Daniele rimase al servizio di Nabucodonosor fino a quando
il regno passò al re
Ciro<sup><a href="#fn__3" id="fnt__3" class="fn_top">3)</a></sup>.

------------------------------------------------------------------------
<sup><a href="#fnt__1" id="fn__1" class="fn_bot">1)</a></sup>
circa 605 AC

<sup><a href="#fnt__2" id="fn__2" class="fn_bot">2)</a></sup>
gli ebrei hanno delle regole alimentari particolari, dettate dalle
regole di Mosè

<sup><a href="#fnt__3" id="fn__3" class="fn_bot">3)</a></sup>
circa 539 AC
 
------------------------------------------------------------------------
[avanti ->](da02.html)
