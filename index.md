---
layout: page
title: Il libro di Daniele
description: v.20171104
---

#### Introduzione

Il periodo di maggiore splendore per Babilonia fu durante il regno di
Nabucodonosor, che regnò per ben 45 anni, rivelandosi uno dei più
geniali e potenti monarchi di tutti i tempi. Sotto di lui, i Babilonesi
assediarono a più riprese Gerusalemme e, alla fine, la conquistarono,
distruggendo il tempio (586 a.C.). Nabucodonosor deportò per primi i
nobili e i migliori giovani del regno di Giuda per destinarli al
servizio di corte. Fra questi giovani c’era Daniele: con molta
probabilità, era parente del re di Giuda ed era ancora adolescente
quando fu deportato, dopo il primo assedio di
Gerusalemme.<sup>[1)](#fn__1)</sup>

Nella prima parte, si può leggere di Daniele e dei suoi tre compagni che
si preparano al servizio di corte. Attraverso la loro vita,
l'onnipotenza e l'onniscienza di Dio risaltano in maniera meravigliosa.
Dopo la morte di Nabucodonosor, Daniele rimane al servizio dei suoi
successori. Con il capitolo 6, finisce la parte prevalentemente storica,
poi c'è l'esposizione delle visioni avute da Daniele, con le prime due
(capitoli 7 e 8) che riguardano la storia universale e approfondiscono
la visione avuta da Nabucodonosor in 2:28-45. I capitoli finali (9-12)
si concentrano invece sul popolo di Dio, prima in modo riassuntivo (le
famose “settanta settimane”) e poi molto dettagliato.

Secondo la tradizione, il libro di Daniele fu scritto da lui stesso
durante l'esilio. Altri studiosi invece pensano che fu scritto da
qualcun'altro, dopo la sua morte.

Nella Bibbia degli Ebrei il libro non è inserito nei libri profetici, ma
tra i `Ketuvim`, cioè gli “Scritti”, insieme ai Salmi, i Proverbi,
Giobbe, Ester e I e II Cronache.

<sup>[1)](#fnt__1)</sup> da Bibbia.it 
[http://www.bibbia.it/Daniele.html](http://www.bibbia.it/Daniele.html "http://www.bibbia.it/Daniele.html")

#### Capitoli

* [Daniele 1](pages/da01.html)
* [Daniele 2](pages/da02.html)
* [Daniele 3](pages/da03.html)
* [Daniele 4](pages/da04.html)
* [Daniele 5](pages/da05.html)
* [Daniele 6](pages/da06.html)
