---
layout: page
title: 4
---
[<-indietro](da03.html) [avanti ->](da05.html)

--------------------------------
#### Il secondo sogno del re: il grande albero

<sup>1-4</sup> “lo, Nabucodonosor, vivevo tranquillo e felice nel mio
palazzo reale. Una notte, mentre dormivo, feci un sogno che mi spaventò:
ebbi visioni e incubi che mi lasciarono profondamente angosciato. Feci
riunire tutti i saggi di Babilonia per spiegarmi il significato del
sogno. Ma quando arrivarono gli indovini, i maghi, gli incantatori e gli
astrologi e io gli raccontai il mio sogno, nessuno riuscì a darmi la
spiegazione.”

<sup>5-6</sup> Alla fine si presentò anche Daniele. Questo signore si
chiama anche Baltazzar, dal nome del mio dio, ed è un santone, pieno di
Spirito di Dio. Gli raccontai il mio sogno e gli dissi: “Baltazzar, Capo
dei Saggi, so bene che tu sei in contatto con un dio speciale e per
questo nessuna questione rimane misteriosa per te. Spiegami il
significato del sogno.”

<sup>7-9</sup> “Mentre dormivo, ho avuto questa visione: In mezzo al
mondo cresceva un albero altissimo. Quell'albero diventava grande e
robusto, i suoi rami più alti toccavano il cielo. Si poteva vedere da
qualunque parte del mondo. Le sue foglie erano magnifiche: aveva frutti
così abbondanti da sfamare chiunque. Gli animanli potevano ripararsi
alla sua ombra e gli uccelli fare il nido tra i suoi rami. Tutti gli
animali potevano sfamarsi.

<sup>10-15</sup> “Poi, sempre mentre dormivo, ho visto un angelo di Dio
che scendeva dal cielo. Gridava ad altissima voce:  
'Abbattete quest'albero e tagliate i suoi rami,  
strappategli le sue foglie e buttate via i frutti!  
Gli animali devono scappare e gli uccelli lasciare i suoi rami!  
Ma lasciate nella terra il ceppo con le radici,  
legatelo con una catena di ferro e di bronzo.  
Sarà bagnato dalla rugiada tra l'erba dei campi  
e si nutrirà d'erba, come gli animali:  
non avrà più l'intelligenza di un uomo, ma l'istinto di un animale.  
Vivrà così per sette anni!  
Questa decisione viene comunicata dagli angeli di Dio a tutti gli esseri
viventi,  
perché devono sapere che il Dio Altissimo è il Re di tutti i regni:  
lui stabilisce chi deve essere re  
e può fare capo anche il più misero degli uomini.'  
Questo è quello che io, il re Nabucodonosor, ho sognato. Ora tu,
Baltazzar, spiegami un po'. Nessun saggio del mio regno c'è riuscito, ma
tu puoi, perché ti aiuta lo spirito del tuo dio speciale.”

#### Daniele spiega il sogno del re

<sup>16-18</sup> Daniele, chiamato anche Baltazzar, rimase profondamente
turbato, per un po'. Il re gli disse: “Baltazzar, non ti devi angosciare
per questo sogno e il suo significato!” Ma Baltazzar rispose: “Maestà,
come vorrei che questo sogno e il suo significato riguardassero i vostri
nemici! Voi avete visto un albero grande e robusto. I suoi rami più alti
raggiungevano il cielo. Si poteva vedere in tutto il mondo. Le sue
foglie erano magnifiche, aveva frutti così abbondanti da sfamare ogni
creatura. Gli animali potevano ripararsi alla sua ombra e gli uccelli
fare il nido tra i suoi rami.”

<sup>19-20</sup> Maestà, questo albero siete voi! Anche voi siete
diventato grande e robusto; la vostra grandezza ha raggiunto il cielo e
il vostro governo si è esteso in tutto il mondo. Poi avete visto un
angelo di Dio scendere dal cielo e dare quest'ordine: 'Abbattete
l'albero e distruggetelo! Ma lasciate nella terra il ceppo con le radici
e legatelo con una catena di ferro e di bronzo tra l'erba dei campi.
Sarà bagnato dalla rugiada e dovrà condividere per sette anni la sorte
degli animali.'

<sup>21-27</sup> Maestà, ecco il significato, ed ecco la decisione che
il Dio Supremo ha preso riguardo a voi. Sarete cacciato dalla società!
Vivrete tra gli animali selvatici, mangerete erba come i buoi e sarete
bagnato dalla rugiada! Resterete in questa condizione per sette anni, e
alla fine dovrete riconoscere che il Dio Supremo è il Re di tutti i
regni e stabilisce chi deve essere re. L'ordine di lasciare il ceppo
dell'albero con le sue radici significa questo: potrete di nuovo regnare
quando riconoscerete che il Dio del cielo domina su tutto. Perciò,
maestà, ascoltate il mio consiglio: abbandonate i vostri errori cercando
di piacere a Dio e sostituendo le vostre cattiverie con atti di
gentilezza verso i poveri; può darsi che voi possiate vivere a lungo
felice.

#### Il sogno si realizza

<sup>28-33</sup> Al re Nabucodonosor successero tutte le cose che gli
erano stato predette. Infatti l'anno dopo, mentre passeggiava sul
terrazzo della reggia di Babilonia, esclamò: “Ecco Babilonia, la grande
città costruita da me come residenza reale. Qui si vede la mia grande
potenza. Nessuno mi può fermare!” Proprio in quel momento, mentre
pronunciava queste parole, una voce dal cielo disse: 'Re Nabucodonosor,
ascolta questo messaggio: Il tuo potere regale è finito! Sarai cacciato
dalla società! Vivrai tra gli animali selvatici, mangerai erba come una
mucca! Resterai per sette anni in questa condizione e alla fine
riconoscerai che il Dio Supremo è il Re dei regni e stabilisce chi deve
essere re'. Queste parole si avverarono subito: Nabucodonosor venne
cacciato dalla società, cominciò a mangiare l'erba come una mucca e il
suo corpo fu bagnato dalla rugiada. I suoi capelli diventarono lunghi
come le penne delle aquile e le sue unghie come quelle degli uccelli
rapaci.

<sup>34-37</sup> Il re disse: “Alla fine dei sette anni, io,
Nabucodonosor guardai verso l'alto e mi fu restituita la mia
intelligenza di uomo. Ringraziai il Dio Supremo che vive per sempre e
cominciai a lodare e ad annunciare la sua grandezza:  
'Il suo governo non finisce mai, il suo regno rimane per sempre.  
Tutti gli abitanti del mondo non sono niente in confronto a lui;  
lui organizza come meglio crede sia gli esseri spirituali sia quelli
terrestri.  
Nessuno può opporsi a lui e contestare quel che ha fatto.'  
In quel momento mi fu restituita la mia intelligenza. Per la gloria del
mio regno mi fu anche ridata la dignità e lo splendore regale. I miei
ministri e i miei segretari mi ricercarono di nuovo. Ritornai ad essere
re e ricevetti più onori di prima. Perciò ora io, Nabucodonosor, lodo,
esalto, glorifico il Re del cielo!
Si muove come un re,
ogni sua impresa è perfetta.
Lui ha la capacità di umiliare 
quelli che si comportano con arroganza.”

---------------------------------------
[<-indietro](da03.html) [avanti ->](da05.html)