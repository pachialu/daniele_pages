---
layout: page
title: 4
---

---------------------------------------
[<-indietro](da03.html) [avanti ->](da05.html)

--------------------------------
#### Il secondo sogno del re: il grande albero

<sup>1-4</sup> “lo, Nabucodonosor, vivevo tranquillo e felice nel mio
palazzo reale. Una notte, mentre dormivo, feci un sogno che mi spaventò:
ebbi visioni e incubi che mi lasciarono profondamente angosciato. Feci
convocare tutti i saggi di Babilonia per spiegarmi il significato del
sogno. Ma quando arrivarono gli indovini, i maghi, gli incantatori e gli
astrologi e io gli raccontai il mio sogno, nessuno fu capace di darmene
la spiegazione.”

<sup>5-6</sup> Alla fine si presentò anche Daniele. Questo signore, che
si chiama anche Baltazzar, dal nome del mio dio, è uno toccato da Dio
come pochi. Gli raccontai il mio sogno e gli dissi: “Baltazzar, Capo dei
Saggi, so bene che tu sei in contatto con un dio particolare e perciò
nessuna questione rimane misteriosa per te. Spiegami il significato del
mio sogno.”

<sup>7-9</sup> “Mentre dormivo, ho avuto questa visione:  
In mezzo al mondo cresceva un albero altissimo. Quell'albero diventava
grande e robusto, i suoi rami più alti toccavano il cielo. Si poteva
vedere da qualunque parte del mondo. Le sue foglie erano magnifiche:
aveva frutti così abbondanti da sfamare chiunque. Le bestie potevano
ripararsi alla sua ombra e gli uccelli fare il nido tra i suoi rami.
Tutti gli animali potevano sfamarsi.

<sup>10-15</sup> “Poi, sempre mentre dormivo, ho visto un angelo di Dio
che scendeva dal cielo. Gridava ad altissima voce: 'Abbattete
quest'albero e tagliate i suoi rami, spogliatelo delle sue foglie e
buttate via i frutti\! Le bestie devono scappare e gli uccelli lasciare
i suoi rami\! Ma lasciate nella terra il ceppo con le radici, legatelo
con una catena di ferro e di bronzo. Sarà bagnato dalla rugiada tra
l'erba dei campi e si nutrirà d'erba, come gli animali: non avrà più
l'intelligenza di un uomo, ma avrà l'istinto di un animale. Resterà in
questa condizione per sette anni\! Questa decisione viene comunicata
dagli angeli santi a tutti gli esseri viventi, perché sappiano che il
Dio Altissimo è il Re di tutti i regni: lui stabilisce chi deve essere
re e può innalzare anche il più povero degli uomini.' Questo è quello
che io, il re Nabucodonosor, ho sognato. Ora tu, Baltazzar, spiegami un
po'. Nessun saggio del mio regno c'è riuscito, ma tu puoi, perché sei
sostenuto dallo spirito del tuo dio particolare.”

#### Daniele spiega il sogno del re

<sup>16-18</sup> Daniele, chiamato anche Baltazzar, rimase per un po' di
tempo profondamente turbato. Il re gli disse: “Baltazzar, non lasciarti
turbare da questo sogno e dal suo significato\!” Ma Baltazzar rispose:
“Maestà, come vorrei che questo sogno e il suo significato
riguardassero i tuoi nemici\! Tu hai visto un albero grande e robusto. I
suoi rami più alti raggiungevano il cielo. Si poteva vedere in tutto il
mondo. Le sue foglie erano magnifiche, aveva frutti così abbondanti da
sfamare ogni creatura. Le bestie potevano ripararsi alla sua ombra e gli
uccelli fare il nido tra i suoi rami.”

<sup>19-20</sup> Ebbene, maestà, questo albero sei tu\! Anche tu sei
diventato grande e robusto; la tua grandezza ha raggiunto il cielo e il
tuo governo si è esteso in tutto il mondo. Poi tu hai visto un angelo di
Dio scendere dal cielo e dare quest'ordine: 'Abbattete l'albero e
distruggetelo\! Ma lasciate nella terra il ceppo con le radici e
legatelo con una catena di ferro e di bronzo tra l'erba dei campi. Sarà
bagnato dalla rugiada e dovrà condividere per sette anni la sorte degli
animali.'

<sup>21-27</sup> Maestà, ecco il significato, ed ecco la decisione che
il Dio Altissimo ha preso riguardo a te. Sarai cacciato dalla società\!
Vivrai tra gli animali selvatici, mangerai erba come i buoi e sarai
bagnato dalla rugiada\! Resterai in questa condizione per sette anni, e
alla fine dovrai riconoscere che il Dio Altissimo è il Re di tutti i
regni e stabilisce chi deve essere re. L'ordine di lasciare il ceppo
dell'albero con le sue radici significa questo: potrai di nuovo regnare
quando riconoscerai che il Dio del cielo domina su tutto. Perciò,
maestà, ascolta il mio consiglio: abbandona i tuoi errori cercando di
piacere a Dio e sostituendo le tue cattiverie con atti di amore verso i
poveri; può darsi che tu possa vivere a lungo felice.

#### Il sogno si realizza

<sup>28-33</sup> Al re Nabucodonosor successero tutte le cose che gli
erano stato predette. Infatti l'anno successivo mentre passeggiava sul
terrazzo della reggia di Babilonia esclamò: “Ecco Babilonia, la grande
città costruita da me come residenza reale. Qui si vede la mia grande
potenza. Nessuno mi può fermare\!” Proprio in quel momento, mentre
pronunciava queste parole, una voce dal cielo disse: 'Re Nabucodonosor,
ascolta questo messaggio: Il tuo potere regale è finito\! Sarai cacciato
dalla società\! Vivrai tra gli animali selvatici, mangerai erba come i
buoi\! Resterai per sette anni in questa condizione e alla fine
riconoscerai che il Dio Altissimo è il Re dei regni e stabilisce chi
deve essere re'. Queste parole si avverarono subito: Nabucodonosor venne
cacciato dalla società, cominciò a mangiare l'erba come i buoi e il suo
corpo fu bagnato dalla rugiada. I suoi capelli divennero lunghi come le
penne delle aquile e le sue unghie come quelle degli uccelli rapaci.

<sup>34-37</sup> Il re disse: “Alla fine dei sette anni, io,
Nabucodonosor guardai verso l'alto e mi fu ridata la mia intelligenza di
uomo. Ringraziai il Dio Altissimo che vive per sempre e cominciai a
lodare e ad annunciare la sua gloria:  
'Il suo governo non finisce mai, il suo regno rimane per sempre.  
Tutti gli abitanti del mondo non sono niente in confronto a lui;  
lui organizza come meglio gli piace sia gli esseri spirituali sia quelli
terrestri.  
Nessuno può opporsi a lui e contestare quel che ha fatto.'  
In quel momento mi fu restituita la mia intelligenza. Per la gloria del
mio regno mi fu anche ridata la dignità e lo splendore regale. I miei
ministri e i miei alti funzionari mi ricercarono di nuovo. Fui
ristabilito sul mio trono e ricevetti più onori di prima. Perciò ora io,
Nabucodonosor, lodo, esalto, glorifico il Re del cielo\! Si muove come
un re, ogni sua impresa è perfetta. Lui ha il potere di umiliare quelli
che si comportano con arroganza.”

---------------------------------------
[<-indietro](da03.html) [avanti ->](da05.html)