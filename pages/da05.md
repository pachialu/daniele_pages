---
layout: page
title: 5
---
[<-indietro](da04.html) [avanti ->](da06.html)

---------------------------------------
#### La festa del re Baldassar

<sup>1-4</sup> Il re Baldassar, figlio di Nabucodonosor, organizzò una
grande festa a cui invitò mille dei suoi amministratori più importanti
funzionari. Mentre tutti bevevano allegramente, e il re era già un po'
brillo, fece portare le coppe d'oro e d'argento che suo padre aveva
preso dal Tempio di Gerusalemme. Le voleva usare per brindare insieme ai
suoi ufficiali, alle mogli e alle
concubine<sup><a href="#fn__1" id="fnt__1" class="fn_top">1)</a></sup>.
Così gli portarono le coppe d'oro che provenivano dal Tempio di Dio a
Gerusalemme, e il re e tutti gli invitati le usarono per bere. Quando
furono ancora più ubricahi cominciarono a cantare inni ai loro dèi d'oro
e d'argento, di bronzo e di ferro, di legno e di pietra.

<sup>5-6</sup> Improvvisamente apparve una mano di fronte al candelabro.
Scriveva qualcosa sulla parete della sala. Appena il re vide questa mano
che scriveva, divenne pallido e terrorizzato; perse la sua sicurezza e
cominciarono a tremargli le ginocchia.

<sup>7-9</sup> Si mise a gridare e ordinò di convocare i saggi di
Babilonia: maghi, incantatori e astrologi. Disse: “Chiunque leggerà
questa scritta e me la spiegherà, lo farò vestire di lusso, porterà una
collana d'oro al collo e diventerà la terza autorità nel governo del
regno.” Allora si presentarono tutti i saggi al servizio del re ma
nessuno di loro fu capace di leggere quella scritta e di spiegarla al
re. Baldassar rimase scioccato e impallidì ancora di più; anche i suoi
alti funzionari rimasero sconvolti.

#### Daniele interpreta la scritta

<sup>10-12</sup> La regina madre sentì gridare il re e i suoi ufficiali.
Entrò nella sala della festa e disse: “Lunga vita a voi, maestà! Non
lasciatevi spaventare dai vostri pensieri e non impallidite. Nel vostro
regno c'è una persona in contatto con lo spirito degli dèi. Quando era
vivo vostro padre avevamo capito che lui ha una lucidità,
un'intelligenza e una saggezza che può arrivare solo dagli dèi. Perciò
vostro padre, il re Nabucodonosor, lo nominò capo degli indovini, dei
maghi, degli incantatori e degli astrologi. Questo signore possiede un
intuito e un'intelligenza eccezionale e la capacità di spiegare i sogni,
di risolvere gli enigmi e di svelare i misteri. Chiamate questa persona,
che si chiama Daniele, a cui il re aveva dato il nome di Baltazzar: lui
capirà sicuramente il significato di questa scritta.”

<sup>13-16</sup> Daniele fu quindi portato dal re, che gli domandò: “Sei
tu quel Daniele, l'Ebreo che il re, mio padre, aveva deportato dal regno
di Giuda? Ho sentito dire che sei in contatto con lo spirito degli dèi e
che possiedi lucidità, intelligenza e saggezza eccezionale. Poco fa
hanno convocato qui i saggi e i maghi per leggermi la scrittura che vedi
e per farmela spiegare, ma non sono stati capaci. Ho saputo che tu sai
spiegare gli enigmi e svelare i misteri. Se riesci a leggere e a
spiegarmi questa scrittura ti farò vestire con abiti di lusso, ti
metterò una collana d'oro, e diventarai la terza autorità nel governo
del regno.”

<sup>17-21</sup> Daniele rispose al re: “Maestà, tienete pure i vostri
regali e i vostri doni, o dateli a qualcun'altro. Da parte mia io vi
leggerò la scrittura e vi darò la spiegazione. Il Dio Supremo aveva
fatto di vostro padre Nabucodonosor un grande re, pieno di gloria e di
maestà. Per questa grandezza ricevuta da Dio, tutti i popoli e le
nazioni di ogni lingua tremavano davanti a lui. Lui condannava a morte o
lasciava in vita quelli che voleva; onorava o umiliava quelli che
voleva. Poi divenne superbo e arrogante. Perciò fu spodestato e privato
della sua gloria. Fu cacciato dalla società e ridotto a vivere come una
bestia: abitò tra gli asini selvatici, si nutrì di erba come le mucche e
dormì nudo in campagna. Visse così finché non riconobbe che il Dio
Supremo è il Capo dei regni e stabilisce chi deve essere re.”

<sup>22-23</sup> “Voi, Baldassar, che siete suo figlio, sapevate tutto
questo, ma non avete rispetto. Avete disprezzato il Dio del Cielo
facendo portare le coppe sacre del suo Tempio e le avete usate per bere
il vino, voi, i vostri capi amministratori, le vostre spose e concubine<sup><a href="#fn__2" id="fnt__2" class="fn_top">2)</a></sup>.
Inoltre avete cantato inni agli dèi d'argento e d'oro, di bronzo e di
ferro, di legno e di pietra, di dèi che non vedono, non sentono e non
sanno niente; ma non avete dato gloria al Dio che tiene in mano la
vostra vita presente e il vostro destino futuro.”

<sup>24-28</sup> “Perciò Dio ha inviato una mano a scrivere queste
parole. La scritta si legge così: MENE, MENE, TEKEL, PARSIN. Questa è la
spiegazione:  
MENE significa 'contato'; Dio ha fatto i conti sul vostro regno e ora
tira una riga;  
TEKEL significa 'pesato': siete stato pesato sulla bilancia ma siete
stato trovato insufficiente;  
PERES significa 'diviso': il vostro regno è stato diviso per essere dato
ai Medi e ai Persiani.”

<sup>29</sup> Baldassar diede subito ordine ai suoi servi di vestire
Daniele di abiti di lusso e di mettergli una collana d'oro al collo.
Fece anche proclamare Daniele come terza autorità nel governo del regno.

<sup>30-31</sup> Ma quella stessa notte, Baldassar, re di Babilonia,
venne ucciso e Dario<sup><a href="#fn__3" id="fnt__3" class="fn_top">3)</a></sup>, del popolo dei Medi, divenne re all'età di
sessantadue anni

---------------------------------------
<sup><a href="#fn__1" id="fnt__1" class="fn_top">1)</a></sup>.
<sup><a href="#fnt__2" id="fn__2" class="fn_bot">2)</a></sup>
le “mogli di secondo livello”

<sup><a href="#fnt__3" id="fn__3" class="fn_bot">3)</a></sup>
non ci sono altre fonti storiche che parlano di un re di nome Dario in
questo periodo storico. Potrebbe essere indentificato con Ugbaru o
Gubaru, re di Babilonia in quel periodo

---------------------------------------
[<-indietro](da04.html) [avanti ->](da06.html)