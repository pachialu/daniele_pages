---
layout: page
title: Il libro di Daniele
description: v.20181102
---

#### Introduzione

Nabucodonosor fu re di Babilonia per ben 45 anni, rivelandosi uno dei
più geniali e potenti monarchi di tutti i tempi. Sotto di lui, Babilonia
visse il periodo di maggior splendore. Il suo esercito assediò più volte
Gerusalemme fino a conquistarla, distruggendo il tempio nel 586 a.C..
Nabucodonosor deportò per primi i nobili e i migliori giovani del regno
di Giuda per impiegarli nel servizio di corte. Fra questi giovani c’era
Daniele: con molta probabilità, era parente del re di Giuda ed era
ancora adolescente quando fu deportato.

Nei primi capitoli (1-6), si legge di Daniele e dei suoi tre compagni
che si preparano al servizio di corte. Attraverso la loro vita, Dio
dimostra la sua potenza, fornendo intelligenza e protezione ai suoi
fedeli. Dopo la morte di Nabucodonosor, Daniele rimane al servizio dei
suoi successori.

Con il capitolo 6, finisce la parte prevalentemente storica, e inizia il
racconto delle visioni avute da Daniele, con le prime due (capitoli 7 e
8) che riguardano la storia universale e approfondiscono la visione
avuta da Nabucodonosor nel capitolo 2. I capitoli finali (9-12) si
concentrano invece sul popolo di Dio, prima in modo riassuntivo (le
famose “settanta settimane”) e poi molto dettagliato.

Secondo la tradizione, il libro di Daniele fu scritto da lui stesso
durante l'esilio. Altri studiosi invece pensano che fu scritto da
qualcun'altro, dopo la sua morte.

Nella Bibbia degli Ebrei il libro non è raggruppato con i libri
profetici, ma con i Salmi e i Proverbi.

#### Capitoli

* [Daniele 1](pages/da01.html)
* [Daniele 2](pages/da02.html)
* [Daniele 3](pages/da03.html)
* [Daniele 4](pages/da04.html)
* [Daniele 5](pages/da05.html)
* [Daniele 6](pages/da06.html)
