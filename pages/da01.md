---
layout: page
title: 1
---
[avanti ->](da02.html)
 
------------------------------------------------------------------------
<sup>1-2</sup> Durante il terzo anno del regno di Ioiakìm re di
Giuda<a href="#fn__1" id="fnt__1" class="fn_top">1)</a></sup>, Nabucodònosor, re di Babilonia, portò il
suo esercito a Gerusalemme e assediò la città. Dio fece arrendere
Ioiakìm re di Giuda, e Nabucodònosor prese una parte degli arredi del
Tempio di Dio, che trasportò a Sennaàr e conservò nel tesoro del tempio
del suo dio.

<sup>3-7</sup> Il re ordinò ad Asfenàz, responsabile del personale di
corte, di prelevare alcuni giovani ebrei di stirpe reale o di famiglia
nobile, senza difetti, belli, istruiti, educati, intelligenti, insomma
che facessero bella figura nella reggia, per essere istruiti nella
scrittura e nella lingua dei Babilonesi. Il re avrebbe provveduto da
mangiare e da bere dalle sue cucine e loro dovevano studiare per tre
anni, al termine dei quali avrebbero lavorato con il re. Fra questi vi
erano alcuni ebrei: Daniele, Anania, Misaele e Azaria. Il capo del
personale di corte gli diede un nome locale: chiamò Daniele Baltazzàr;
Anania Sadràch; Misaele Mesàch e Azaria Abdènego.

<sup>8-15</sup> Ma Daniele non voleva assolutamente contaminarsi con il
cibo del re<sup><a href="#fn__2" id="fnt__2" class="fn_top">2)</a></sup> e con suo il vino e chiese al capo
del personale di non farlo contaminare. Dio fece in modo che Daniele
incontrasse il favore e la simpatia del capo del personale. Però disse
così a Daniele: “Il mio capo, il re, ha deciso cosa dovete mangiare e
bere. Non vorrei mai che trovasse le vostre facce più magre di quelle
degli altri giovani della vostra età. Rischierei il posto e la testa\!”.
Allora Daniele parlò con il dirigente al quale il capo del personale
aveva affidato Daniele, Anania, Misaele e Azaria: “Mettici alla prova
per dieci giorni. Dacci cibo vegetariano e da bere acqua, poi facciamo
un confronto, davanti a te, tra le nostre facce e quelle dei giovani che
mangiano il cibo del re; poi deciderai per noi, i tuoi servi, in base a
quello che vedi”. Il dirigente fu d'accordo e fece la prova per dieci
giorni; al termine, le loro facce erano più belle e più in carne di
tutti gli altri giovani che mangiavano il cibo del re. Da allora in poi
il dirigente fece togliere l'assegnazione del cibo e del vino e gli fece
una dieta vegetariana.

<sup>17-20</sup> Dio concesse ai quattro giovani di imparare e capire
sia la scienza che la letteratura. Inoltre Daniele era capace di
interpretare sogni e visioni. Terminato il periodo stabilito dal re
Nabucodonosor per l'addestramento dei giovani scelti, il capo del
personale li portò al re. Nabucodonosor si fermò a parlare con tutti
loro, ma nessuno era all'altezza di Daniele, Anania, Misaele e Azaria.
Così entrarono al suo servizio. Su qualunque argomento il re li
interrogasse che richiedeva saggezza e intelligenza, li trovava dieci
volte migliori di tutti gli astrologi e maghi del suo regno.

<sup>21</sup> Daniele rimase al servizio di Nabucodonosor fino a quando
il regno passò al re Ciro<sup><a href="#fn__3" id="fnt__3" class="fn_top">3)</a></sup>.

------------------------------------------------------------------------
<sup><a href="#fnt__1" id="fn__1" class="fn_bot">1)</a></sup>
circa il 605 AC

<sup><a href="#fnt__2" id="fn__2" class="fn_bot">2)</a></sup>
gli ebrei hanno delle regole alimentari particolari, dettate dalle
regole di Mosè

<sup><a href="#fnt__3" id="fn__3" class="fn_bot">3)</a></sup>
circa il 539 AC
 
------------------------------------------------------------------------
[avanti ->](da02.html)
